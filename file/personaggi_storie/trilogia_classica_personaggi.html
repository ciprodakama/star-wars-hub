<!DOCTYPE html>
<html>
    <head>
        <title>Trilogia Classica Personaggi</title>
    </head>
    <body>
        <p id="1">
            <b>Luke Skywalker</b> è il figlio di Anakin Skywalker e Padmé Amidala e il fratello gemello di Leila. 
            Cresciuto su Tatooine presso il padre adottivo, lo zio Owen Lars, si unisce all'Alleanza Ribelle e 
            diviene un Jedi tramite gli insegnamenti di Obi-Wan Kenobi e Yoda, risultando determinante nella sconfitta dell'Impero nella trilogia originale. 
            Nella trilogia sequel si ritira in isolamento dopo il passaggio al lato oscuro del suo discepolo Ben Solo.
        </p>
        <p id="2">
            <b>Dart Fener</b> è un signore oscuro dei Sith e apprendista di Palpatine nella trilogia originale, Rogue One e Rebels. 
            Nato Anakin Skywalker da Shmi Skywalker, viene identificato da Qui-Gon Jinn come il prescelto che porterà equilibrio nella Forza ed educato come padawan da Obi-Wan Kenobi nella trilogia prequel e The Clone Wars. 
            Sposatosi in segreto con Padmé Amidala, è il padre di Luke e Leila. 
            L'American Film Institute lo ha indicato come il terzo più grande cattivo dei film nella storia del cinema nella classifica AFI’s 100 Years... 100 Heroes and Villains, dietro Norman Bates e Hannibal Lecter.
        </p>
        <p id="3">
            La <b>Principessa Leila</b> è la figlia di Anakin Skywalker e Padmé Amidala e la sorella gemella di Luke. 
            Cresciuta su Alderaan presso suo padre adottivo Bail Organa, si unisce all'Alleanza Ribelle e ne diviene una dei principali esponenti nella trilogia originale. 
            Dopo la sconfitta dell'Impero, guida per qualche tempo la Nuova Repubblica e fonda poi la Resistenza, un'organizzazione militare per contrastare il Primo Ordine nella trilogia sequel.
            È inoltre la moglie di Ian Solo e la madre di Ben Solo.
        </p>
        <p id="4">
            <b>Boba Fett</b> fu uno dei cacciatori di taglie più abili e temuti della Galassia, nonchè clone e figlio adottivo di Jango Fett. 
            Appare per la prima volta nello spezzone animato dello The Star Wars Holiday Special. 
            In seguito compare come uno degli antagonisti principali nei tre film della trilogia originale: ne L'Impero colpisce ancora, Il ritorno dello Jedi e nella versione rimasterizzata di Guerre stellari. 
            Il giovane Boba è uno dei personaggi del film L'attacco dei cloni e della serie televisiva Star Wars: The Clone Wars.
        </p>
        <p id="5">
            <b>Han Solo</b> è un contrabbandiere e capitano del Millennium Falcon nella trilogia originale. 
            Dopo aver conosciuto Luke Skywalker e la Principessa Leila, mette le sue abilità al servizio dell'Alleanza Ribelle, 
            diventandone un leader e partecipando a numerose battaglie e missioni contro l'Impero. 
            Sposa in seguito Leila, dalla quale ha il figlio Ben Solo. 
            Ne Il risveglio della Forza viene ucciso proprio da Ben, nel tentativo di allontanare il figlio dal lato oscuro.
        </p>
    </body>
</html>