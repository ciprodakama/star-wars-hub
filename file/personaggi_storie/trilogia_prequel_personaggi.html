<!DOCTYPE html>
<html>
    <head>
        <title>Trilogia Prequel Personaggi</title>
    </head>
    <body>
        <p id="1">
            <b>Obi-Wan Kenobi</b> è un Jedi, apprendista di Qui-Gon Jinn e maestro di Anakin Skywalker nella trilogia prequel. 
            Divenuto membro del consiglio Jedi, partecipa alle guerre dei cloni in cui uccide il Generale Grievous. 
            È tra i pochi sopravvissuti alla grande purga Jedi. Nella trilogia originale istruisce Luke Skywalker all'uso della Forza.
        </p>
        <p id="2">
            <b>Palpatine</b> è un senatore di Naboo e in seguito cancelliere supremo della Repubblica Galattica nella trilogia prequel e The Clone Wars.
            Sotto la sua identità si nasconde in realtà il signore oscuro dei Sith Darth Sidious. 
            Le sue macchinazioni portano alle guerre dei cloni, alla grande purga Jedi, alla caduta della Repubblica e alla sua riconversione nell'Impero Galattico.
            Proclamatosi imperatore, Palpatine affronta l'Alleanza Ribelle tramite la costruzione delle stazioni orbitanti Morte Nera e Morte Nera II, ma è ucciso dal suo discepolo Dart Fener ne Il ritorno dello Jedi. 
            Infine riappare ne L'ascesa di Skywalker per compiere la sua vendetta ma viene definitivamente sconfitto da Rey.
        </p>
        <p id="3">
            <b>Anakin Skywalker</b> fu un leggendario Cavaliere Jedi, che servì la Repubblica Galattica nei suoi anni finali, 
            prima di diventare Darth Vader (in Italia chiamato Dart Fener), un Signore Oscuro dei Sith. Era il figlio di Shmi Skywalker. 
            Più tardi nella sua vita diventò il marito segreto della senatrice di Naboo, Padmé Amidala, 
            e diventò il padre del leggendario Jedi, Luke Skywalker e Leila Organa Solo. Fu anche il nonno di Ben Skywalker. 
        </p>
        <p id="4">
            <b>Darth Maul</b> è il figlio di Talzin e l'apprendista Sith di Darth Sidious ne La minaccia fantasma. Uccide in combattimento Qui-Gon Jinn,
            ma viene tranciato in due e lasciato per morto da Obi-Wan Kenobi. 
            Maul riesce però a sopravvivere, e in The Clone Wars, Star Wars: Darth Maul - 
            Figlio di Dathomir e Rebels si unisce a suo fratello Savage Opress per cercare vendetta nei confronti di Obi-Wan 
            e Darth Sidious.
        </p>
        <p id="5">
            <b>Padmé Naberrie</b>, più nota col suo nome regale Padmé, interpretata da Natalie Portman, è uno dei personaggi più importanti 
            all'interno della trilogia prequel, essendo la moglie del protagonista dell'intera saga, il Cavaliere Jedi Anakin Skywalker e, di conseguenza, la madre di Luke Skywalker e Leila Organa. 
            Il suo particolare abbigliamento da regina è ispirato alle culture tibetane e mongole, con eleganti rasi e pesanti stoffe colorate completate da acconciature create con gioielli, veli, penne, corone e monili di ogni tipo che accrescono l'età della giovane regina.
        </p>
    </body>
</html>